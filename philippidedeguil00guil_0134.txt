106

Quem. quia non poterant equitem superare, per ejus
Illia vectoris gladios in viscera mergunt 3
Vixque manu ipsius dominum eripuere tenaci,
Qui rursus mandare fugae sua terga studebat.
Ast illi Guillelmum obeunt, unumque putabant
1540 De facili peditem tam multo milite vinci.
Ille autem pedes in medio vestigia firmat,
Seque habet inter eos irati more leonis,
Nunc cultro, nunc ense furens, nec se pedes illis
Exhibet audacem minus, aut virtute minorem,
Quam si staret eques, tanta levitate catervam
Circumvallantem se proterit, impetuosas
Illorum rabies animoso robore frangens.
Cumque diu solus se defendisset ab illis,
Et per circuitum multos stravisset eorum ,
1550 Succursurus adest illi Gallericus heros,
Cumque illo pedites duo millia robore fortes,
Instructique armis, dominoque per omnia fidi,
Quos cum militibus decies sex associari
Ex omni sibi gente sua curaverat ipse.
Nec mora Barrensis in equum conscendit, eoquo
Dimisso, cuneus , modo qui circumdabat ipsum,
Laxatur, repetuntque fugam haud indemniter omnes.
Nam summi inter eos Otho Comes atque Pilosus,
Corradus VVaphaluS, Guerardus Randerodensis,
1560 Cum multis aliis qui nobilitate praeibant,
Sponte manus in vincla dabant, ipsique teneri
vincirique orant potius quam perdere vitam.
Franci etenim tantis instabant caedibus ipsis,
Quod quicunque suga neglecta forte resistens,
Dedere se vel pro vita suplicare moratur,
Confestim quam sit gustatio mortis amara*

