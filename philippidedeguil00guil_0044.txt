200

210

220

16

Bestisiumque petunt , obiter nihilominus omnes
Praedando villas ‚ solitoque furore cremando.

Dum nova Bestisios perterritat undique muros
Obsidio , votoque Comes suspirat inani,
Tempore tam parvo tam forte retundere castrum ‚
Sylvanectensi Rex agmina fundit ab urbe:
Ad quam cum multis cursu properaret anhelo ‚
Nil cupiens nisi quod Comes expectaret, et ipsi
Judice fortuna bellum committere vellet.
At Comes infecta festinus ab obsidione ,
Pulveris indicio certus de Rege propinquo ‚
Per Quisam fugiens, comitante pudore , recessit.

Jamque fatigatis fugiendo per invia turmis
Cum saltem modicae foret indulgere quieti
Utilius , fessosque cibis refovere Quirites ‚
Chosiacas ultor temerarius obsidet arces.
Mox tamen inde fugit adventum Regis abhorrens,
Speque sua vacuus Flandras secessit in oras.

Rex dolet ereptum Comitem sibi , frendit, et irae
Occultare nequit fractos suo pectore motus.
Nam rubor in vultu duplicatus prodit aperte
Quam gravis illustrem trahit indignatio mentem.
Qualiter in Lybicis spumante leuncula rictu
Saltibus , ungue feroit, et dentibus asper aduncis,
Fortis et horrisonos anno jam pene secundm
Cui venatoris venabula forte per armos
Descendere levi stringentia vulnere corpus ,
Colla rigens hirsuta jubis, desaevit in hostem

