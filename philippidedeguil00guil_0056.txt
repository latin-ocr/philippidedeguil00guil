28

Noluit ille tamen villam spoliare, sed illam
Sicut erat domino Ludovico cessit habendam.

570 Inde movens iterum elassis legit aequoris undas ,
Quod Bloetinorum candentia littora lambit,
Quaque marescosos extendit Flandria campos ‚

Et qua bellipotens media inter praelia terram
Sulcat Ysangrinus gladio munitus et hasta,
Qua sol Furnus arat finibus vicina marinis,
Quaque ruinosos ostendit Belga penates,
Semirutasque domos regni monimenta vetusti,
Nervius armipotens ubi bella frequentia gessit,
Quem nunquam sibi praevaluit Romana potestas

580 Subjicere omnino, certisve ligare tributis,
Belga Covinnorum Lucano teste repertor,

Belga potens opibus , armis, et viribus, olim
Romanis valde infensus, tantaque per orbem
Laude celebratur, quod ab illo Gallia priscum
Belgica nomen habet, regni pars tertia Galli.
Hinc quoque digrediens flatu propulsa secundo
Portum laeta subit a damno nomen habentem,
Qui tam latus erat, tantaeque quietis ‚ ut omnes
In se sufficiat nostras concludere naves ‚

590 Quo valde speciosus erat Dam nomine vicus
Lenifluis jocundus aquis atque ubere glebae ,
Proximitate maris portuque situque superbus·

Hic Savaricus opes cunctis e partibus orbis.
Navigio advectas supra spem repperit omnem ,
Infecti argenti massas , rubeique metalli,
Stamina Phaenicum ‚ Serum, Cicladumque labores,
Et quas huc mittit varias Hungaria pelles,
Granaque vera quibus gaudet squalata rubere ,
Cum ratibus vino plenis, Vasconia quale

