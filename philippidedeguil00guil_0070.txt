600

610

620

42

Re penitus salva, certi sub faedere pacti,
Quod non per multum servavit temporis ille.
Hinc quoque Cortraci vi moenia capta subivit,
Nos ubi barbaricae post verba incognita linguae
Sub qua longa diu fueramus taedia passi,
Demum nativae cognovimus organa vocis.
Insula post triduum modica fuit obsidione
Vertice demisso Regi parere coacta.
Quam multo bene firmatam Rex milite munit.
Atque satellitibus quibus omnibus Athius Hugo
Praefuit, ut villam vicino servet ab hoste.
Nam fieri poterat, qued postquam abscesserit inde,
Ferrandus subito adveniens sibi subiget illam,
Gaudeat et civis domino servire priori.
Quod merito metuens in vico nomine Darnel
Rex fabricare novam studuit quantocius arcem,
Qua sua gens tuta esse queat, arcemque tueri.
Obtinet hinc abiens sub quarta luce Duacum ,
A propria sibi Ferrandj ὲ lege solutum,
Sub ditione sua quod adhuc tenet, atque tenebunt
Francorum Reges post ipsum jure perenni,
Postmodo supponi doleat ne Rege minori,
Ut gladio doluit meritas exolvere paenas
Flandria regali proprio sibi denique damno
Non licuisse videns gremium dare proditiosis,
Cum collata luit Ferrando dona Johannis,
Impetrata viros ἐι Rege licentia laetos
Ad proprias digna sedes cum laude remittit.
Nec mora Sequanias in partes Rege reverso,
Bolonides iteruin, conjuratique tyranni
Rex quibus Anglorum numerosa stipendia belli
lrritamentum loculis fundebat apertiS,

