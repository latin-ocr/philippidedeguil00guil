80

Sanguine productum superari a plebis alumno
Immoti statione sua non segniter illos
Excipiunt , sternuntque ab equis , pluresque nec illis
5150 Parcendum ducunt famuli. Sed turpiter illos
Jam perturbatos stationem solvere cogunt ,
Seque velint nolint defendere. Sicque superbos
Nobilitate viros, et majestate verendos,
Non puduit demum pugnare minoribus ipsis ,
Afficiuntque illos atque afficiuntur ab illis
letibus et plagis. Famulis sed denique spretis,
Et genus et proavos Eustatius a Maquelinis
Qui trahit egregios, se contulit aequore plano
Saepius ad mortem Francorum voce superba.
1180 Ingeminans sequitur Galterus eum Buridano ‚
Hic de Guistella, de Furnis venerat ille ‚
Flandrinique equites, odium quibus improba Regis
Flandria magmanini teneris infudjt ab annis ,
Militibus properant rapido occursare volatu.
Jamque perhorruerat lituorum clangor , et omnes
Hinc atque inde acies commixtae in fata ruebant3
Harnensis Michael clamanti funera Francis
Obviat ‚ et medium forat illius aegidis hasta
Ast illum inferius Eustatius impetit, atque
1170 Per sellam, per equi costas agit improbus hastam ,
Et domini per utrumque femur cadit hic , ruit ille ,
Vixque potest hastile suis evellere coxis.

Hugo Malaunites accurrit, Reminidesque
Petrus ‚ quos sequitur acies Campana ‚ Comesque
Bellimontensis cum Saerocaesariensi.

Nec mora te Gauchere tenet, dominumque Morencii ‚
Se quibus opponunt Flandrorum mille cohortes:

