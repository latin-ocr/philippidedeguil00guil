56
» Tempore, spes crescat, et consolatio nostris.⁸ »

Dux Britonum Petrus onus hoc pro munere magno
Sponte subit, qui cum quingentis vespere sero
Militibus castris egressus, membra quiete

500 Non relevans, ad nos pervenit mane sequenti,
Tertia cum nondum foret hora exacta diei,
Laetitiam nobis addens gratumque juvamen.
Quem Rex ut potuit pro tanta mole secutus,
Spe citius Damum pervenit luce secunda,
Cujus in adventu perterritur hostis ab illa
Parte fugit, qua nos urgebat solis ab ortu.
Quem sequitur laxis Dux Burgundinus habenis,
Hervaeusque Comes, et quos Campania misit.

Solis ad occasum nos liberat hoste fugato

510 Regia progenies Ludovicus, et inclitus ille
Barrarum dominus, quos millia multa sequuntur
Roboris invicti juvenes, probitate probati.

At Rex, quique ejus lateri specialiter haerent,
Quos sibi bellorum socios ex omnibus ipse
Delegit, porta egreditur, quae vergit ab Arcto.
Sed quia fossatis iter impedientibuS, hosti
Non possunt facie opposita concurrere, paucos
Occidunt, paucos capiunt, tamen usque carinas
Caedere dum fugiunt non cessant turpiter illos.

520 Imo nec in ratibus ausi remanere, retracto
Quippe mari siccum naves navale tenebant,
Se carabis procul a terra scaphisque reducunt.

Dumque catervatim subeunt navalia multi
Morte cadunt ‚ multi capiuntur littore in ipso
Formesellarum dominus Galterus, et ipse
Bolonides capitur, sed caris cognitus idern
Cognatisque suis ipsi qui jure timebant,

