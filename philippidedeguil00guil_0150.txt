122

Protinus in reditum litui sua classica mutant ‚
Et revocant sparsas tonitru leviore catervas ,
Signa revertendi grato revocamine dantes.
Tunc demum licuit Francis insistere praedae,
Et spoliis armisque hostes spoliare jacentes.
Isti praeda placet dextrarius Ardinis, illi
Runcinus caput ignoto dat fune ligandum.
Hi neglecta legunt per campos arma ‚ nitentis
1800 Praedo sit hic clipei, gladii vel cassidis ille.
Hic ocreis contentus abit, lorica fit illi
Praeda placens , vestes et tegmina colligit alter
Fortior et sorti magis est obnoxius ille,
Sarcinulatorum qui praedo meretur equorum
Esse , vel absconsi forulis praegnantibus aeris ,
Aut carpentorum , quae primum Belga putatur
Carpentasse sibi cum regna coercuit olim,
Aurea vasa quibus et non temnenda suppellex3
Et multo Serum sudata labore latebant
1810 Vestimenta, peregrinis regionibus ad nos
Quae deferre solet animi mercator avari,
Multiplicarc studens ex re quacumque lucellum ,
Rhedam quamque rotis camera introvecta quaternis ,
In nihilo patitur thalamo differre superbo,
Quo nova nupta novum sibi vult hymenea parari,
Vimine tam nitido splendet contexta patenti
Tot res ventre capit, tot edulia, tot pretiosos
Ornatus, spoliis tot sufficit una vehendis,
Ut vix sufficiant jumenta bis octo trahendae.
1820 Carrus , quo reprobus erexerat Otho draconem,
Quem super auratis aquilam suspenderat alis,
Cogitur innumeras in se sentire secures, Δ
‚Fragminibusque dolet ignis cibus esse minutis,

