76

standardum aedificat , miroque insignit honore ,
Imperii ut fasces tanto illustrante paratu

Se dominatorem totius disputet Orbis.

Erigit in carro palum , paloque draconem
Implicat, ut possit procul hinc atque inde videri,
Hauriat et ventos cauda tumefactus et alis,

{1090 Dentibus horrescens, rictusque patentis hiatu.
Quem super aurata volucer Jovis imminet ala ,
Tota superficies cujus nitet aurea , solis
AEmula, quo jactat plus se splendoris habere.

Ast Regi satis est tenues crispare per auras,
Vexillum simplex cendaco simplice textum ‚
Splendoris rubei, lethania qualiter uti
Ecclesiana solet certis ex more diebus.

Quod cum Flamma habeat vulgariter aurea nomen ,
Omnibus in hellis habet omnia signa praeire ,

1100 Quod Regi praestare solet Dionysius abbas ,

Ad bellum quotiens sumptis proficiscitur armis ,
Ante tamen Regem signum regale tenebat
Montiniacensis vir fortis corpore Galo ,

Seque acies ambae directe respiciebant,

A se distantes modico discrimine campi
vultibus oppositiS, nec adhuc vox ulla sonabat.

Otho magnanimus contra ὸ regione Philippum
Stabat in ornatu valde aureus imperiali.
Drocarum dominus cum Gamachiensibus, et cum

1110 Pontiviis a Rege procul sic stantibus, ut non
Ipsius a serie series distaret eorum, ,
Bolonio Comiti se contra ponit et Anglis, ⁴
Cui magis infensus odiis erat ipse veternis,

Et laevum cornu conserto marte coronant.

At dextro in cornu spatiis a Rege remotis

