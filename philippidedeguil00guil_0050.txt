290

500

22

Florebant geminae in patria, spes grata nepotum:

Quas enutriri tenere faciebat ‚ ut alti

Sanguinis haeredes, Regis tutela Philippi,

Qui primogenitam , postquam de patris earum

Constitit interitu, totali cum comitatu

Ferrando uxorem donavit munere large,

Ejus ad hoc amitae suplicamine ductus et astu,

Ignarus facto quae tali damna sequantur.
Postquam Ferrandus Comitem se vidit, et altum

Ex humili, magnum de parvo, et paupere ditem,

detrectare jugum coepit regale, modumque

Quaerebat fieri quo posset liber ab illo.

Unde nec erubuit Regis contemnere verbum ,

Et domino contraire suo, nec adesse vocatus,

Quamvis pactus erat Regi Paribusque, qued aequa

Mente ferat quicquid super his Rex imperet illi,

Stans verbo potius quo se constrinxerat Anglis,

Ut cum transierit Francorum exercitus omnis,

Debellaturus Anglos Regemque superbum,
Desolata suis temere cum Rege Patronis

Arbitrio pateat ipsius Francia tota,

Ipseque cum Flandris Regni pulcherrima vastet,

Proque suo libitu de Regno et Rege triumphet.

Ista procul dubio Ferrandus mente fovebat,

Haec se facturum juraverat ipsc Johanni.
Insidiosa foret fraus utilis insidioso,

Ipsi si soli praenosse daretur eandem ‚

Sed nihil occultum quod non quandoque patescat,

Nil ita secretum quod non aut fama revelet,·

Aut sapiens vivo deprendere calleat astu,

Tam certis signis quam famae murmure fiunt,

Quae facturus erat Ferrandus nota Philippo

