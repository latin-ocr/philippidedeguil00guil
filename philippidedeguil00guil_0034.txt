50

60

70

6

Convocat auxilium, ruit agmine multiplicato

Lecta manus juvenum: nec oportet cogere quemquam ,
Cum sua quemque trahat in Regis damna voluntas.
Fervet amor belli. Communia Gandaviorum

Turritis domibus, gazis, et gente superba

Instructas armis acies bis millia dena

Et plures, propriis expensis, donat eidem.

Auxilium bello sequitur non impare fastu,

Ipra colorandis gens prudentissima lanis,

Execranda jurans legionibus arma duabus.
Atrebatumque potens urbs antiquissima plena
Divitiis, inhians lucris, et faenore gaudens,
Auxilium Comiti tanto studiosius addit,

Quo caput et princeps FlandrensiSâ€š et unica Regni
Sedes existit, tenuit quam tempore in illo

Comius Atrebates, quo Julius intulit arma

Gallorum populis. Nec Brugia defuit illi

In strepitu tanto, quin pluribus adjuvet illum
Millibus, in bellum fortissima corpora mittens.
Brugia quae caligis obnubat crura potentum:
Frugibus et pratis dives, portuque propinquo.

Dam quoque villa nocens, Dam vere nomine, Dam re,
Dani olim nostris damnosa futura carinis,

Adjuvit nostros bello pro viribus hostes.

Insula post illos nihilominus exerit arma
Hostica, non paucas arma in bella phalanges.
Insula villa placens, gens callida, lucra sequendo:
Insula, quae nitidis se mercatoribus ornat,

Regna coloratis illuminat extera pannis,

Unde reportantur solidi, quibus illa superbit.
Insula magnanimo male fida futura Philippo
Proditione sua: tamen in sua damna ruerunt ,

