50

400 Vel Rupella parit, cum ferro cumque metallis,
Cum pannis, rebusque aliis, quas Anglia‚ vel quas
Flandria contulerat, illuc mittantur, ut inde
In varias partes mundi dominisque reportent
Lucra suis, quibus est spes semper mixta timori,
Sorte comes dubia, subitique angustia casus.
Omnia quae pyrata rapax Savaricus, et ejus
Dira cohors in idem tibi concinnante Cadoco,
Indigenis contra percussae foedera pacis
Diripuere sibi, sociis jurantibus ipsos

410 Non veriti violare fidem, pactumque negare
Quae nostris peccata reor nocuere carinis.

Rex vero interea patriam sibi subjugat omnem,
Undique dispersis per rura patentia turmis
More locustarum, quae terrae plana tegentes
Se spoliis ornant, praedasque abducere gaudent.
Mox subduntur ei sola formidine summo
Maenia Casselli pendentia vertice montis.

Quae cum militibus bene munivisset et armis,
Impiger Ypreias propero subit agmine partes,

420 Et sibi cum multis castellis subjicit Ypram.
Hic mentitus idem Regi Ferrandus adesse
Noluit, illius quia jam susceperat uxor
Infoelix quae non bene vertat dona Johannis.
Quo magis iratus acies Rex explicat ultra,
Nec cessat donec sibi Brugia subjiciatur,

Cum tot nobilibus quibus est circumdata vicis.
Inde Suessonico Comiti jubet, Ilangesidaeque
Alberto, ut Dani maneant pro classe tuenda , ·
Adjiciens illis cum quadraginta ducentis

450 Militibus, bellis expertos millia dena.

Hinc procul amotos fines postremaque regni

