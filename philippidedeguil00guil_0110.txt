1180

82

Ferrandusque suis animos dum pugnat adaugens,
Hastis confractis , mucronibus atque cutellis
Insistunt, Dacisque securibus excerebrant se
Ictibus alternis, et equorum viscera rumpunt
Demissis gladiis, dominorum corpora quando
Non patitur ferro contingi ferrea vestis.
Labuntur vecti lapsis vectoribus, et sic
Vincibiles magis existunt in pulvere strati.

Sed nec tunc acies valet illos tangere ferro, Î½
Ni prius armorum eareat munimine corpus.

Tot ferri sua membra plicis, tot quisque patenis
Pectora, tot coriis, tot gambesonibus armant.

1190 Sic magis attenti sunt se munire moderni,

1200

Quam fuerint olim veteres, ubi millia mille

Una saepe die legimus cecidisse virorum,

Nam mala dum crescunt crescit cautela malorum ,

Munimenque novum contra nova tela repertum est.
At Michael sociis tellure juvantibus ipsum

Se levat , et quamvis coxam gravet ejus utramque

Plaga duplex, commendat equo sua membra recenti,

Invento ut multis aliis sessore carenti,

Cujus humi dominum prostraverat Hugo Malaunus.
Ast Hugonis equi Galterus in illibus ensem
Demittit, peditemque facit: pedes ergo, pedumque
Se gressu firmans hosti vicinat, et ictus
Ingeminans ipsum cogit se dedere victum,
Cum quo etiam eapitur Buridanus , qui quasi ludens
Clamabat, nunc quisque suae memor esto puellae.
Tunc Michael illum qui mortificaverat ejus
Cornipedem, vulnusque duplex inflixerat illi,
Quoerit, et inventum rigidis sic implicat ulnis,
Et galea abstracta vultum cum gutture nudat,

