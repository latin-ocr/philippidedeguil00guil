118

verticibus stravere solo, jacuitque supinus
Ipse comes pressa sub equino pondere coxa
Dumque ligant fratres comitem, venit ecce Johannes
Cum vera re nomen habens a Robore verum,
Qui comitem velit aut nolit se dedere cogit.
Cumque moraretur a terra surgere, frustra
Auxilium expectans, et adhuc evadere sperans,
Affuit ὲ· famulis Electi garcio quidam
1750 Ipsum praecedens Cornutus nomine fortis
Corpore, mortifero horrebat cui dextra cutello.
Hic ocreis ubi se jungit lorica, volebat
Immisso comiti vitalia rumpere ferro,
Sed thorax ocreis consuta patere cutello
Indissuta negans Cornuti vota fefellit.
Circuit, atque alias se garcio vertit ad artes.
Cornibus amotis balenae et casside tota
Ingenti faciem nudatam vulnere signat.
Jamque parabat ei guttur resecare, nec ullus
1760 Arcet eum, quin mox occidat si queat illum.
Opposita tamen ipse manu comes obstat, et a se
Quantumcunque potest mortem elongare laborat.
Sed rapido cursu veniens Electus abegit
Ipsius a jugulo ferrum, famulique repressit
Ipse sui dextram ; quem cum novisset, ad ipsum
Exclamat comes: « Ο ne sic Electe necari
» Me bone permittas, ne me patiaris iniquo
» Sidere damnari, ne garcio funeris auctor
› Gaudeat esse mei, melius me curia Regis
1770 » Damnet, et infligat merui quam incurrere paenam. »
Dixerat, Electus ὸ contra taliter illi:
(ι Non morieris , ait, sed cur ita surgere tardas Ρ
» Surge cito, Regi jam praesenteris oportet. »

υ

