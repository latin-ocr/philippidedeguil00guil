102

Nunc multos lapsis et ferri pondere pressis,
Inque ipso lapsu fracto quandoque cerebro,
Aut collo, aut costis, vita sine vulnere privat.
Et quasi se soli victoria debeat illi,
Dum desaevit in hos, et ab his se vertit in illos,
Nec requiem capit, et nec ad horam cessat ab ictu,
In cerebrum casu ferrum subulare recepit,
Incertum cujus dextra impingente, fenestras

1500 Per galeae medias, quibus est ocularia nomen,
Per quas admittit ocularis popula lumen:
Quando nusquam alias in toto corpore praestant
Armamenta viam, qua stringant vulnera corpus.
Frigore continuo lethali membra rigescunt,
Hostilemque super stragem, quam straverat ipse,
Fundit equus dominum, cujus rapit ignea sursum
Vis animam, corpus terrenum terra recepit.

At Barrensis eques cum jam subjecta cruore

Arva cruentasset multo, fastidit inertes,
Et vinci faciles, quorum spreto agmine solum

1510 Tendit in Othonem, sed jam per lora tenebat
Petrus eum Malevicinus‚ deque agmine denso
Fortiter implexis dextra luctante lupatis.
Extricare volens, turba impediente nequibat.
Advolat, et strictum dat eidem Scropha cutellum
Pectoris in medio, nec cedere ferrea ferro
Arma volunt , quibus Otho suos muniverat artus.
Replicat‚ inque ictum dextra indignante Girardus
Acrius insurgit, sed equus cervice levata
Obviat‚ et casu venientem suscipit ictum,

,1520 Perque oculum in cerebri medio lethaliter ictus
Se levat, inque pedes stans ut capra posteriores,
De Petri manibus ruptis extricat habenis,

