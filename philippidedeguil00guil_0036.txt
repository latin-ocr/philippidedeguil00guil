80

90

8

Dum pro Ferrando sua moenia versa recepto ,
Turritasque domos viderunt incineratas,
Seque capi, perimique simul sub milite franco.
Nec minus et sancti populus venerator Homeri
In Comitis partes juratus millia multa
Mittit ei juvenes elara virtute coruscos,
Cum quibus Hedinum, Gravelinga, Bapalma, Duacum
Dives et armipotens, et claro cive refertum,
Indignata capi numero dant agmina bellis.

Sed nec Ysangrinos cum Belgis, et Bloetinos
Rixa vetusta tenet, intestinique furores
Se quihus infestant, alternatimque lacessunt.
Quin jurata ruant in praelia, francigenisque
Dum pugnant, veteres juvat intermittere pugnas.

Quid moror haec referens per singula? Flandria tota
Ultro belligeros in praelia trudit alumnos,
Utpote qui Francos odere latenter, et ipsos
Infensos Regi Comitis nova fecerat ira.
Flandria gens opibus variis et rebus abundans,
Gens intestinis sibimet damnosa ruinis ,
Parca cibis, facilis expensa , sobria potu,
Veste nitens, membris procera, venusta decore,
Splendida caesarie, vultu rubra, candida carne ‚
Innumeris piscosa vadis, et flumine multo

²100 Fossatisque vias ita praepedientibus, ut vix

Introitus pateat, venientibus hostibus, extra
Tuta satis, si bella sibi civilia desint.

Frumento quam ditat ager, navalia merces
Lacte pecus, butyris armentum, piscibus oequor,
Arida gleba foco siccis ineisa marescis.

Raris Sylva locis facit umbram, vinea nusquam

