440

450

460

52

Flandrorum penetrat, juvat indagare recessus ‚
Et populos gelidam qua Flandria respicit Arcton,
Qua se Brabancis procul hinc conterminat arvis,
Qua Guilliquino fieret contermina Regno,
Si mare se medium non interponat utrique,
Lidus ubi Scaldo commixtus ad aequoris undas
Nomen ferre suum Scaldo superante vetatur.
Illuc ergo suas tandem Rex applicat alas,
Ut Gandavorum fastus obtundat, et ipsos
Inclinare suo cervicem denique Regi,
Illi se cogat subjectos esse fateri,
Nomine quem solo vix ipsi nosse volebant.
Quorum dum portas clausas sibi frangere vellet
Instrumenta parans quibus oppugnare superba
Maenia festinet, mediasque irrumpere turres,
Nuncius ecce ferens a Dano scripta citato,
Castra subit gressu, tristique ita clamitat ore:
«Hesternum, Rex , ante diem Salebericus heros
n Boloniusque Comes, cum gentis millibus Anglae
» Belligeris subito ratibus longisque galeis
» Applicuere simul prope nos, ubi faucibus arctis
» A pelago refluit in Danica littora fluctus.
» Jam sua per speculas Bloetinus signa levavit
» Omnis Ymngrinus, Furnites, Belga sub uno
» Coetu Ferrando Comiti se consociarunt,
» Et nostris eum Bolonide jam navibus instant,
ι» Littore quae lato temer'e sibi dissociantur,
ι» Quas uno simul esse sinu securius essct. »
llle volebat adhuc superaddere multa, sed' ecce
'Nuncius alter adest, dictisque superserit ista,
Sincopat et medios vix intellectus anhelo
Ore sonOS‚ trepido suspensus pectora cursu.

