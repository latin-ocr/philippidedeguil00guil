150

160

12

Hie obstat Comiti ne vires transferat ultra;
Tam bona ne pereat sub eodem villa furore,
Cedat et indigno victoria tanta repente.

T unc Comitis votum spes intercepta fefellit
Et fortuna pedem retro dedit ‚ obice parvo.
Civis enim cautus pontes jam ruperat omnes,
Damnis damna cavens , majora minoribus , ut se
Castoreus propriis ementulat unguibus ipse,
Ne perdat totum , malens amittere partem,
Ignoto nobis naturae munere doctus
Non instare sibi pro se venabula , nec se
Corpore pro toto venantibus esse petendum ,
Sed pro parte sui cui scit medicamen inesse.
Continuo fessi metantur castra sub ipso
Vespere per ripas lateque patentibus arvis ‚
Oblatisque cibis, et somno corpora curant.
Sic obsessa fuit multis Corbcia diebus
Magnanimoque fit haec res denique nota Philippo.

Dum parat ergo Comes acies transferre per amnem
Ut magnum turmis cingentibus undique burcum (sic)
Impiger obsideat, missis a Rege maniplis
Ac equitum cuneis , castrum munitur et armis ,

Et rebus3 quibus obsessis audacia crescit.
Exultant cives , comitisque furentibus extra
Agminibus‚ vires et bella frequentia miscent.

Nil ita proficiens Comes, et non absque pudore
Inde recessurus , equites qui posteriora
Agmina conservent, ne prodeat hostis , et ipsis
Vulnere damnifico ‚ tanquam fugientibus, instet ‚

