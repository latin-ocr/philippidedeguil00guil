94

Quam mox infligat pediti qui straverat illum ,
Saevior effectus, lapsuque nocentior ipso,
Illos in pedites studet exercere furoris

1370 Primitias‚ ipsi suerat qui causa ruinae.
Quam variis omnes plagis affecit, ut omnis
Qui vel forte manum temere praesumpsit in illum
Mittere, vel sacrum telis perstringere corpus,
Corpore truncato stygias eat exul in umbras:
Poena discat ut hac, quam sit temerarius ausus
Pollutis manibus personam attingere sacram.

At laevo in cornu, qui nulli marte secundus
Bolonides, pugnae insistit. Cui fraxinus ingens
Nunc implens dextram , vix uni bajula qualem

1380 In Bacchi legimus portasseCapanea cunas,
Quam vix fulmineo ‘dejecit Jupiter ictu.
Nunc culter vitae impatiens, nunc sanguine pugni
Muoro rubens, gemina e sublimi vertice fulgens
Cornua conus agit, superasque educit in auras,
E costis assumpta nigris quas faucis in antro
Branchia halenae Britici colit incola ponti,
Ut qui magnus erat magnae supperaddita moli
Major-em faceret phantastica pompa videri.
Ac velut in saltus scopulosa Bieri saltu

1390 Praecipiti mittit ingenti corpore cervum,
Cujus multifidos numerant a cornibus annos ,
Mense sub Octobri nondum Septembre peracto,
Annua quando novis venus incitat ignibus illum,
Cursitat in cervos ramosa fronte minores
Omnibus ut pulsis victor sub tegmine fagi'
Connubio cervam solus sihi subdat amatam,
Haud secus ὲ peditum medio, quibus ipse rotundo
Ut castro cava se circumsepserat arte.

