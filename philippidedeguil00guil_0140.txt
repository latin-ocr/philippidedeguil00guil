112

1630 Damnificare suo cognataque pectora ferro
Hostis amicorum patriaeque exosus alumnos,
Nec patrii dulcedo soli, nec sanguinis ulla
Communis pietas, nec amicae vincula carnis,
Nec Regi et domino juratio praestita dudum
Mollierant, diram fundendo a sanguine mentem
Nec vinci a quoquam virtus effraena sinebat,
Et cuicunque manum junxisset victor abibat.
Tam caute, tam se prudenter agebat in armis,
Tam liquido Francis traxisse parentibus ortum
1640 Belligerando ipsum probitas innata probabat
Degeneremque licet tibi culpa effecerit ipsum,
Â² Non tamen istius pudeat te Francia culpae,
Nec facies super hoc rubeat tua. Non modo primum
Incipiunt partus parientibus esse pudori.
Saepe fit ut pariat pravos bona mater alumnos,
Et mala saepe parens sanctos alit ubere natos.
In peditum vallo totiens impune receptus
Nulla parte Comes metuebat ab hoste necari.
Hastatos etenim pedites invadere nostri
1650 Horrebant equites, dum pugnant ensibus ipsi,
Atque armis brevibus, illos vero hasta cutellis
Longior et gladiis, et inextricabilis ordo
Circuitu triplici murorum ductus ad instar
Caute dispositos non permittebat adiri
Quae res ut Regi patuit ter mille clientes
Hastis armatos in equis emisit in illos,
Ut perturbatos stationem solvere, seque
A tam perplexa faciat laxare corona.
Exoritur clamor nimius, stragesque cadentum
1660 Armorumque fragor audiri non sinit aeris
Clangentis sonitum. Cadit omne in vulnera vulgus,

