250

18

Jam retrocedentem , nec eum tetigisse volentem â€š
Cum nihil ex facto referat nisi dedecus illo.
Nec mora, nec requies, quin jam deglutiat ipsum ,
Ni prudens hostis praetenta cuspide scuto
Unguibus objecto , dum dat vestigia retro ,
In loca se retrahat non irrumpenda leoni.

Sic puer in Comitem Rex debacchatur, et ipsum
Subsequitur presso relegens vestigia gressu,
Quem quia sublatum fato sibi vidit iniquo,
Quem tutabatur totiens fuga tutior armis ,
Propositum mutans fines subit Ambianenses,
Ut Comitis manibus tam claram liberet urbem,
Quam munire comes contra praesumpserat ipsum.
Multaque castra quibus urbs circumcluditur ipsa,
Ne quis de facili vires perducat ad ipsam,
Ni prius illa solo studeat prosternere castra.

Postquam nota fuit tanta indignatio Regis ,
Atrebatae comiti, metuit sibi, castraque velli
Imperat, ut totus exercitus exeat ultra
Amnis aquas 3 parent Flandri, tentoria vellunt,
Transque meant fiumen, et ibi sua castra locantes
A castris Regis procul e regione steterunt.
Protinus ejusdem noctis sub tempore scriptis
Et prece sollicitat Guillelmum cum Theobaldo ,
Ut prudenter ad hoc studeat inducere Regem ,
Quorum doctor erat et avunculus ejus uterque,
Quod concedat ei treugas saltem octo diebus,
Quas simul obtinuit illis mediantibus, in se
Fastu deposito tandem Comes ipse reversus,
Armis projectis Regem submissus adorat,

