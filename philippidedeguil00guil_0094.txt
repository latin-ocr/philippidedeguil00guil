66

Non decet ut terror vestri deterreat illum
Non decet ut propter vos aufugisse putetur,
950 Qui solum hoc optat, ut vobis forte repertis
In plano plane bello confligat aperto ,
Inque brevi id vobis nuda ratione patebit.

Ultimus exierat post omnia signa Garinus ‚
Sylvanectensis nondum sacratus ad. urbis
Electus Cathedram ‚ regis specialis amicus ‚
Ardua tractabat cum rege negotia regni.
Hic, dum praecedunt crispantibus agmina signis ,
Postremo tacite digressus ab agmine paulum
Caepit iter versus Moritania tendere rura ,

960 Cumque novi cupiens aliquid deprendere casus ‚
Passus millenos jam perexisset ad Austrum ,
Cum paucis quos intererat Meledunicus Adam
Ascendit tumulum quo campus forte tumebat ‚
Luminis unde procul emittere possit acumen.

Et quum vidisset acies fervere per agros

Nec possit visos uno defigere visu ,

Tot clypeos praeferri astris splendoribus ausos,
Tegmina tot capitum solis replicantia lucem ,
Tot latera ambiti livere viredine ferri,

970 Tot vexilla levi motu irritantia ventos ‚

Tot coetus equitum ‚ tot equorum ferrea membris
Tegmina proceris circumdata dixit ad Adam:
«Hi veniunt, nec se credunt attingere posse
»Tempore nos satis aptato ‚ tu colle sub isto
» Exspectabis adhuc, intellecturus corum ’
»Plenius et numerum et mentem, dum vado Philippum
» Certificaturus ‚ alii non crederet ipse.
Sic fatus volat ad regem. Vix sustinet ille

