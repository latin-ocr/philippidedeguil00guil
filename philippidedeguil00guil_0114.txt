86

1240 Tantaque fit totis pugnantum immixtio campis,
Tam prope se inveniunt percussi et percutientes,
Quod vix elongare manum, quo fortius ictus
Inculcare queat, spatium datur aut locus ulli,
Quaeque armaturae vestis consuta supremo
Serica cuique facit certis distinctio signis
Sic percussa patet, sio intercisa minutis
Pietatiis pendet, dum demolitur eamdem
Tunsio crebra nimis clavae mucronis et hastae,
Quod vix a sociis hostes dignoscere possunt.

1250 Cruribus inversis jacet resupinus arena
Hic latere obliquo ruit, alter vertice prono
Labitur, atque oculis exhaurit et ore saburam.
Hic eques, ille pedes vinclis se mancipat ultro,
Dum perimi magis odit ibi quam vivere victus.
Quadrupedes autem passim per rura videres
Exsufflare animas, alii disrupta per alvum
Exta vomunt, alii procumbunt poplite flexo:
Absque suis alii dominis discurrere, seque
Gratis sessori cuivis offerre vehendoâ€ž

1260 Vix aliquis locus est, quo non aut corpora strata
Invenias , vel equos extrema in morte gementes.

Et quis erit dignus digne memorare vigorem
Gaucheri Comitis, quo summis viribus ille
Quique illum sequitur armati militis agmen,
Per medias acies, per confertissima Flandrae
Millia militiae trifidi transivit ad instar
Fulminis , imbellesque velut dispergit anates
Accipiter, quando atra fames jecur ulcerat ejus,
Quoslibet oppositos sibi dissipat alter Ogerus,

1270 Perque hostes mcdios mucrone viam sibi nudo
Ampliat, instantes a dextris sive sinistris:

