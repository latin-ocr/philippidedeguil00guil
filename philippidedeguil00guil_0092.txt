64

verius ut doceat Saxonem Parisianus,
Quam saxo jactet a se debere doceri,
Et tihi dux Odo, quereris qui saepe venire,
Terminet una dies Franco victore laborem. »
920 Dixit et audita velli tentoria missa
Imperat, et gelido sub mane redire Bovinas.
Cur ita te jactas Otho? cur ensibus enses
Theutonicos Francis frustra praeferre laboras?
Francorum rubuit gladiis Saxonia dudum,
Cum meritas subiit Karolo sub vindice poenas,
Qui nullum superesse marem permisit in illa,
Illius gladio qui corpore longior esset.
Vix e conspectu Tornaci se tulerat Rex ‚
Cum suus Othonem petit explorator, et illi
950 Intimat attonitum nimio terrore Philippum,
Francigenasque suos fugiendo redire Peronam.
Deceptusque suum dominum decepit: at ille
Frustra concipiens animoso gaudia corde,
Arma rapit portasque furens post terga relinquit:
Totus et egrediens exercitus undique densis
More locustarum legionibus occulit agros ‚
Non ramis perplexa virentis silva salicti
Non juncosa palus cetis obsessa lacunis,
Non limo tellus, carecto et glutine sordens,
940 Tardat θος, metuunt ne Franci transierint jam
Antea quam possint illos attingere pontem ,
Inque vicem hortantur calcaribus acriter uti,
Ut magis accelerent, indiscretique propinquum
Non metuunt casum, et merito labuntur in' ipsum.
Quo ruitis peritura manuS‚ male praelia tractat
Impetus. An regem sic vertere terga putatis ,
Quin vobis ausit versa concurrere fronte?

