660

670

46

Confringunt valvas, summa vi cardine verso
Discludunt, murosque prius quam scandere fas sit
Indigenis, vicos subeunt, primoque furore
Ignibus appositis pulcherrima quaeque domorum
In terram faciunt procumbere, vertice verso.
Sicque fit ut fiant majora incendia damno,
Civibus infidis quam ferrum aut dextera pugnans:
Sufficit excessus ulcisci, sola dolosos
Vulcani rabies quam spirans AEolus auget.
Neo tantum junctos lateraliter improba vicos
Incinerat, verum procul inde volante favilla
Quicquid habebatur pulchri intra moenia, flammae
In nihilum redigit uno violentia puncto.

Cum domibus pereunt omneS, vitare periclum
Quos infirma vetat aetas, aut debile corpus,
Qui pedibus, qui fortis equo fugiendo recedit,
Se gemino retrahens hosti, flammaeque furori.
Et post Ferrandus dumos et devia quaeque
Mente subit pavida, talos ad limina portae
Semper habens, vultus non audens flectere retro,
Neve labatur, aut passum forte vel unum
Perdat iens, laevam seu dextram vix sinit horror
Respicere, esse loco se tutum non putat ullo.
Jam perimi, jam jamque capi sibi visus ad omnem
Qui venit a tergo strepitum pallescit, et omnis
Negleeta facie sanguis subit abdita cordis,

680 Ut lateat, trepidoque ferat solatia cordi.

Sic metuens metuendo metu paenam luit ipso,
Paenaque fit praesens poenae formido sequentis.

Plus tamen adjuvit fortunae dextera victos,
Quam fuga, vel cursus, quo se salvare studebant.
humida nam tellus carecto faeta palustri,

