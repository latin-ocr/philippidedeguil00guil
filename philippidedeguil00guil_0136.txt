1570

1580

1590

108

Sentit, et ingreditur sedes novus hospes Avernas.
At procul hinc acies in laevo praelia cornu
AEquis miscebant animis, et utrique pari se
Impendebat adhuc parti fortuna favore,
Sanguineis Bellona rotis utrosque pererrans
Tincta cruore manus, vestes, et pectus, et arma,
Effusosque avida sorbescens fauce cruores,
Millia mille neces et vulnera spargit ubique
Speque sui incerta partem suspendit utramque,
Castra super dubiis victoria dum volat armis.
Sed cunctata brevi divino numine vultum
Mutat et in Francos totum fluxisse volatum
Gaudet, et adversae penitus spem tollere parti.
Nam Belvacensis ut vidit episcopus Angli
Germanum regis, qui cum sit viribus ingens
Angligenae longo dederant agnomen ab ense,
Sternere Drooenses, et damnificare frequenti
Caede sui fratris acies, dolet, utque tenebat
Clavam forte manU, sic illum dissimulato
Praesule percussit in summo vertice fracta
Casside, quod sterni tellure cogit eundem,
Corporis et longi signare caractere terram:
Et quasi celari facti tam nobilis auctor
Possit, neve queat Praesul gerere arma notari
Dissimulare studet quantum licet, atque Johanni
Servit adhuc patrum cui jure Nigella suorum,
Hune vincire jubet, et sumere praemia facti.
Sic plerosque alios clava sternebat eadem
Militibus super hoc titulum palmamque resignans,
Accusaretur operam ne forte sacerdos
Gessisse illicitam, cui nunquam talibus inter
Esse licet, ne caede manus oculosque prophanet.

