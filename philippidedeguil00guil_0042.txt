14

Caute disponit , ac praecedentibus ipse

Addit se socium turmis cum milite multo,

In medio ponens fretos virtute minori

Cum plaustris et equiS, oneratis rebus et escis.
Tali quippe volunt distingui castra tenore.

170 Devastans igitur a dextris atque sinistris
Omnia , trans Ysaram pernicibus advolat alis.
Nec cessat populos populari, ducere praedas ‚
Incinerare domos, in vincula trudere captos ,
Sylvanectensem donec pervenit ad urbem.

Quanquam non potuit subito penetrare sub ictu
Defensam muris et gentihus, omne quod extra
Muros inventum est, perimit , capit , abstrahit, urit ,
Ut pars non maneat illaesa dioecesis ulla.
Domni—Martini Comitem nil tale timentem ‚

180 Cujus erat nomen Comes Albericus , ab ipsa ‚
Dum prandet , mensa levat, ac ita terret, ut arcto
Postico fugiens, vix se subduxerit illi.

Nobile Castellum rebus spoliatur opimis ‚
Totaque planities , quae castro subjacet illi,

Tam speciosa bonis, tam dives , tam populosa ,
Flandrorum libitu ferro vastatur et igni.

«Nil, ait, est actum , nisi Flandro milite portas
» Parisius frango, nisi parvo ponte dracones,

» Aut medio vici vexillum pono Chalauri. »

²190 Dissuadent proceres mentis concepta malignae ,
Quippe timent Regem qui jam properabat , et ipsis
Affeetabat in his vires opponere planis. “

Ergo ne Comiti damnosa superbia forte
Ista foret , lituis clangentibus undique cogunt
Agmina per patriam passim currentia totam ,

