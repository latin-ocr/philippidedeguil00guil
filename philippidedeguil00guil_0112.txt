84

1210 Quod via fit Franci gladio, qui dum necat illum:
«Ut tua nunc saltem Eustati praesumptio cesset ‚
» Mortem quam Francis inclamas accipe dixit,
» Te perimit Francis serio dum fata minaris.
» Hujus causa necis tibi sola superbia linguae est,
» Nec te servari sinit ad commercia vivum
» Ut multos alios qui te moriente ligantur.

Ast alia Dux parte furens Burgundicus, inter
Hostiles cuneos agili circumrotat ensem
In Flandros, Honorasque manu, sed dum nimis audax

1220 Fortunae securuS, et hos prosternit et illos,
Oblitusque sui nimium prorumpit in hostes,
Admitti gladios doluit vectoris in alvum ,

Qui ruit, atque ducem secum in tellure volutat.
Cui, dum multiplici latus undique malleat ictu
Hostilis rabiess assunt perniciter alae

Allobrogum, dominoque ferunt in tempore gratum
Subsidium. Pars carne nimis ferroque morantem
Surgere sustollunt, Pars pugnat et amovet hostem,
Qui nimis instanter illum retinere laborat.

1250 Pars alium quo scandat equum perniciter aptat,
Et jam faetus eques requiem captare rogatur,
Donec se modicum recreet, flatumque resumat.
Immo, ait, amissi dum me vectoris in hostem
Decorisque mei memorem calor excitat irae,
Dedecori decus est vindictam reddere nostro.

Dixit et in medios velut amens se jacit hostes.
Nec minus audacter Flandrum ruit agmen in illum,
Densantur cunei Allobrogum, dominique ruinae
Vectorisque sui fieri vult quilibet ultor,

