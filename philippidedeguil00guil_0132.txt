1530

1540

1550

104

Et consternatus giravit se retro, fraeno
Castigare genas rupto nequeunte superbas 3
Dumque calor plagaeque gravis dolor attonat illum,
Vi rapit a turba Dominum: sed proxima cum mors
Longius ire vetet, terrae procumbit, et una
Othonem secum moriens in pulvere fundit.
Ostimarensis adest cursu rapiente Girardus,
Descendensque suum Domino vectoris egenti
Praestat equum, pedes ipse manens. Ο mira fideli,
Ο laudanda fides in milite! ne pereat Rex
Exponit miles sese spontaneus hosti,
Seu victus duci, seu morti occumbere certus,
Barrensique ausus concurrere, gnaviter illum
Impedit Othonis fuga ne impediatur ab illo.
Qui sibi jure timens, lateri non parcit equinO,
Dum memor est celeri solum salvare fuga se,
Nec curat quantos belli in discrimine charos
Negligat expositos caedi mortisque periclo,
Doctior ad praesens propriam curare salutem ,
Quam certus vinci frustra succurrere victis.
Instat enim Guillelmus ei, requieque negata
Jam tenet acer eum per posteriora thorosi
Arma humeri, galeamque inter collique tumorem
Fortiter infixis digitis a vertice conum
Vellere dum vellet, et guttura rumpere ferro,
Ecce pilosus adest Comes et Guerardus et Otho
Tinqueneburnites, et quem Tremonia misit,
Et numerosa manus Saxonum, qui fugientem
consociant, dominique fugae solatia praebent,
Ut sociatus eis habeat minus ipse pudoris.
Hi se Guillelmo objiciunt socialibus omnes
Auxiliis‚ nec mille uni pugnare pudebat. “

