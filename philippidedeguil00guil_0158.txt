150

His dictis (neque enim Comitem mutire patrati
Conscia mens sceleris, aut respondere sinebat)
Mox inclusit eum ferrata in turre Peronae,

1920 Compedibus vinctum geminis, brevibusque cathenis,
Servarique jubet posito custode fideli
Milite sedecimo ·Guillelmo Pruniacensi.

Regis at Anglorum Drocensis fratre recepto
Turris honoratur, ut patri reddere natum
Quandocunque suo cupiat pro fratre Johannes,
Nanneti insidiis quem circumvenerat, et mox
Cum sociis vinctum bis senis trans mare mittens,
Jam custodierat in carcere tempore multo.

Hoc tamen ille diu concedere distulit , ut qui

1950 Semper erat cum fratre suum genus omne perosus,
Egregiosque indigna pati malebat ephebos ,
‘Exeat a poenis quam commutatus uterque.

Ast alios Comites, Waphalum cum Roderodensi
Tynqueneburgenum Othonem, Comitemque Pilosum ,
Ingenuosque viros, proceres, equitesque minoris
Nominis innumeros diversa per oppida Regni
Servari mandat Rex ob commercia census ,
Propria prout redimi sinat unumquemque facultas:
Largiter indulgens quicquid natura, vel usuS‚

1940 Nobiliumve petat sibi consuetudo virorum ,
Nulla ut personis vel honori injuria fiat.

At Ferrandus equis evectus forte duobus
Lectica duplici themone vehentibus ipsum,
Nomine quos illi color aequivocabat , ut esset
Nomen idem Comitis et equorum, Parisianis
Civibus offertur Luparae claudendus in arce:

Cujus in adventu Clerus populusque trophaeum
Cantibus hymnisonis Regi solemne canebantj

