40

561) » Qui nostro in regno quam pluribus exulat annis ‚
» ln melius mutante statum jam sorte benigna ‚
» Et nos propositum nostrum mutemus oportet.
» Damna carinarum mihi quas Feri-ande tulisti
» Brugia restituet, et quos in vincla tenemus
» Sexaginta viros, quos gloria major honorat,
» Inter eos omni qui se pro cive ligarunt,
» Millia marcharum mihi sexaginta daturos,
» Proque suis quos victa dedit concivibus Ypra
» AEra soluturos sub eodem pondere nobis,
570 » Non minus haec eadem nos damna tulisse dolebit.
» Et quia difficile est reliquas educere portu,
» Anglica cum classis aditus observet, et aequor,
» Vec via sit pelagi nostris bene cognita Francis:
» Omnes praecipio, rebus prius exoneratas
» Omnibus , in cinerem redigi, nec sit mora dicto,
» Quin omnes hodie videam simul igne cremari.
» Nec reputo damnum quod pars adversa resarcit.
» De proprio et triplici redeunt dispendia lucro.
» Flandria tota fere nostris jam subjacet armis,
580 » Et quod adhuc superat satis est superabile nobis.
» Quo bene completo poterit victoria talis
» Sufficere ad praesens, magni est mihi causa triumphi
» Quod Regnum Anglorum per nos sibi Roma subegit,

Dixit, et ut dictum res est regale secuta.
Hinc abit, et geminas faciens properando diaetas,
Gandavos iterum reduci premit agmine muros,
Quos sibi cum pacto subici fecisset eodem
Brugia quo se illi nuper subjecit, et Ypra.
Audenardenum praeter rapit agmina castrum,
‘590 Dedidit Arnulphus quod mox indemniter illi,

