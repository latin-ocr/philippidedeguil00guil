1600

” 1610

110

Non tamen est vetitum defendere seque suosque
Dum non excedat positos defensio fines.
Angligenae dominum postquam videre ligari,
Nimirum attoniti quos crapula donaque Bacchi
Dulcius alliciunt, quam duri munia Martis,
Se campum nudant fugiuntque per avia sparsim,
Quo fuga praecipites, quo mixto horrore timori
Casus agit, sociumque fugae Bolonicus Hugo
Se facit illorum, nec eum fugisse pudebat,
Qui modo prae cunctis bellum affectabat, et ipsum
Bolonidem irridens, timidum infidumque vocabat,
Quod dissuaderet pugnandum, nec fore tutum
Diceret in plano vires opponere Francis,
Quorum virtutes , quorum bene noverat actus:
«Tu fugies, aiens, lepus ut fugitivus , ego autem
» Aut interfectus, aut passus vincla manebo. »
Hac ergo Ardanidae longi Saxones ab illa
Parte fugae intendunt, Waphali cum Theutonicorum
Millibus inde abeunt, hinc se Brabancio cursu
Subducit Francis, hac Flandricus, Anglicus illac
Nec reperire dolent aliquas per plana latebras,

1620 Cruda quibus lateant saltem dum vulnera stringant,

Hor-rendi saltem dum transeat hora furoris,
Dum satur ad loculi gladius velit ora reverti,
Dum Franci modica cessent a caede vel hora
Qui persistebant hos caedere, funibus illos
Innodare suis, quibus ipsi Francigenarum
Impete sub primo dextras arctare putarunt.

Cumque latus belli fuga jam nudasset utrumque
Stabat adhuc peditum medio se saepe receptans
Bolonides, nec saevus adhuc cessabat amica

