20

40

4

Haec eadem senior dederat Ludovicus eidem,
Et puer acta patris Rex confirmaverat illi
De facili: Quid enim non impetraret ab illo,
Cujus erat tutor, didascalus atquc patrinus ἶ)
Rex super 1100 5011101 ac iterum convenit eumdem ,
Ut sibi restituat ea quae spectare sciuntur
Ad fiscum proprie, nec Regni jura minores,
Quae debent magis augeri de jure per illum
Qui datus est doctor illi, custosque fidelis.
Et ne deterius ob idem contingere possit,
Flectere tentabat vivis rationibus illum ‚
Ut quae non sua sunt, sine vi ‚ sine lite resignet:
Pacificisque minas verbis regalibus addit.
Nam fore se nulli manifeste clamat amicum>
Quem re velle sua fiscum privare videret.

At Comes 11300 contra dabat allegamina Regi:
« Haec mihi donavit genitor tuus, haec meministi
» Te mihi regali jam confirmasse sigillo.
» His veris titulis mihi jus acquiritur in re,
» Quam repetis regni. Nolis turbare quietem ‚
» Ne fiant hostes tihi qui parere tenentur.
» Non decet ut tanti sit pactio frivola Regis.
» Non decet ut Regis fiat revocabile verbum. »
Sic allegabat pro se Comes ‚ ocius illi
Rex ita respondet: « Paucis tibi sic quoque verbis
» Moliar auxilio juris concludere multa.
» Quod meus ad tempus genitor tibi cessit habendum
» perpetuare nequit praescriptio tam brevis , et‘ quod
» Haec tibi me jactas jam confirmasse, vigorem,
» Quae datur a puero possessio non habet ullum. »
Verba ferens graviter Comes ista, repatriat, inde

