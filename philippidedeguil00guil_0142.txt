114

Quo se Bolonides sterili vallaverat arte,

Dum putat in vanum Francis illudere solus,

Ipse quibus pugnare aliis fugientibus audet,

Nec vitam debere fugae dignatur inerti.

Nil miseros longa arma juvant, nil daga bipennis,

Nil Comes ipse suum nequiens defendere vallum.
Nil privare potest virtutem fine cupito,

Sola est quae superat finaliter omnia virtus ,

Cui vis nulla vel ars roburve in fine resistit,

1690 Omnia suppeditat, supereminet omnibus una.
Haec Francis semper comes esse domestica gaudet,
Haee Francos in fine facit gaudere triumpho.
Omnes interimunt, omnes in Tartara mittunt,
Bolonidemque suo discludunt prorsus asilo.

Ille autem ut totos fugientibus undique campos
Fervere conspexit et vix superesse decem ter

Ex equitum peditumque omni legione suorum,

Ne vel velle capi, seu vinci sponte putetur,
Francigenas ruit in medios, quem quinque sequuntur

1700 Vix socii, reliquos cingentibus undique Francis,
Quoque ligarentur spatium vix dantibus ipsis.
Et quasi solus eos jam vincere debeat omnes,
Tanquam nulla die gessisset praelia toto,
Viribus et nisu toto furibundus in illos
Saevit et ad regem medio festinat eorum.

Vitam non dubitans ejus pro morte pascici,
Affectansque simul illo moriente moriri,

Ibat forte pedes Petrus, cui nomen et ortum
Insignem Turella dedit, vectore perempto,'

