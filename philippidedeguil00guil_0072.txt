44

Agmine densato renovant in praelia vires,
Immemores modo se victos, cum classe relicta
Littus in Hollandum levibus fugere phaselis ,
Et Guilliquinum Comitem sibi consociarunt ,
Qui viscosa sequens dona et promissa Johannis,
Quinque virum decies adjuvit millibus illos.

Post tamen inque brevi sese subtraxit eisdem,
650 Iram magnanimi nolens incurrere Regis.
Dein contra pacti juramentique tenorem,
Quo nuper sese constrinxerat Insula Regi,
Ferrando foedus ferit, et clam nocte reductis
Proditione seris portarum claustra recludit,
Cumque suis introducit legionibus ipsum.
Francigenae vero, quos Rex dimiserat illic
Municipes, patriae custodes, proditiosos
Ut sensere dolos, caute se in turre receptant,
Arreptisque armis solita virtute resistunt
640 Ferrando, Flandrisque suis, sed in impete primo
Dum subeunt armis nondum sua corpora teeti ,
Non omnes potuere necis vitare periclum,
Quin aliqui fuerint capti, plerique perempti.
Interea cursu festinant agmina rapte,
Quae Rex iratus partes educit in illas,
Incunctanter avens correpto tempore charis
Auxilium conferre suis, quos hostis in arcto
Sic premit, ut pressis spes jam sit nulla salutis,
Qui cum venissent, muros indagine facta
650 Cingere non curant, ne sit mora forte periclo,
Dum cives instant Francos excludere turri.
Ex improviso quae Salis respicit ortus
Ad portam veniunt, strictoque repagula ferro

7

